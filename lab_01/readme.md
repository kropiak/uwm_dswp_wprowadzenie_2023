# Wprowadzenie do języka Python

## Lab 00 - przygotowanie do zajęć

### 1. Oprogramowanie

#### 1.1 PyCharm
W trakcie zajęć można korzystać właściwie z dowolnego oprogramowania wspierającego wytwarzanie (IDE), ale zalecane jest użycie oprogramowania PyCharm, które jest obecnie najbardziej rozbudowanym rozwiązaniem wspierających pracę z językiem Python. W trakcie zajęć będzie również wykorzystywany Jupyter Notebook, który można obsługiwać poprzez program (np. PyCharm) jak również i przeglądarkę internetową.

Aby w pełni wykorzystać możliwości oprogramowania PyCharm, zaleca się korzystanie z wersji Professional, którą można pozyskać (do celów niekomercyjnych) jako licencję edukacyjną na stronie producenta. Ta wersja posiada dużo więcej udogodnień i integracji w stosunku do wersji Community.

#### 1.2 Visual Studio Code

Dobrym rozwiązaniem jest również Visual Studio Code, który posiada plugin do współpracy z interpreterem języka Python (jeden z popularniejszych w sklepie). Nie zapewnia co prawda takich możliwości jak PyCharm, ale jest narzędziem bardziej uniwersalnym, gdyż VSC wspiera wiele technologii za pomocą pluginów. Obsługa znacznej części funkcjonalności odbywa się poprzez paletę poleceń (https://docs.github.com/en/codespaces/codespaces-reference/using-the-vs-code-command-palette-in-codespaces), do której trzeba się trochę przyzwyczaić.

#### 1.3 Interpreter Python

W trakcie zajęć będzie wykorzystywana wersja 3.11.8 (CPython). Jeżeli będzie potrzeba wykorzystania dodatkowych bibliotek, zostanie to wyszczególnione na każdym laboratorium.
